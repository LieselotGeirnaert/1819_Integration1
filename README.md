# 1819_Integration1
HTML, CSS and JS project for the course Integration 1 at Devine

## Assignment
###The Fixer
De term Fixer is ontstaan in de journalistiek. Het beschrijft een persoon die ingehuurd wordt door buitenlandse correspondenten om achter de schermen afspraken te maken, achter informatie te komen, interviews te regelen, noem maar op. Fixers blijven vaak anoniem, ondanks dat ze zich in bijzondere situaties begeven. Dit gaan jullie veranderen!
Er zijn talloze andere situaties die de services van een Fixer zouden kunnen gebruiken. Het is nu aan jullie om een Fixer te bedenken rond een specifieke situatie en hier een website rond te bouwen. De services van een Fixer zijn zeer gespecialiseerd en de concurrentie is moordend, dus het is van groot belang dat hier met de nodige dosis creativiteit over na wordt gedacht.

###Fix een concept
Denk eerst en vooral na over een situatie of een doelgroep die nood heeft aan een Fixer. Blijf niet hangen bij de eerste ideeën, zorg dat je uitgangspunt onderscheidend is. Je gaat op zoek naar passende services die jouw Fixer zal aanbieden en werk deze uit. Zorg dat de services voldoende van elkaar verschillen maar wel binnen je concept passen. Je Fixer mag nog niet echt bestaan, gebruik je fantasie en creativiteit.
Kies een visueel interessant concept waar je beeldend mee aan de slag kan.

###Fix een site
De bezoeker komt op de website snel te weten voor welke situatie(s) jouw Fixer een oplossing biedt. Ontwerp een interessante grafische beeldtaal die aansluit bij de sfeer van de situaties die de Fixer fixt.  
De site presenteert minstens 5 services die de Fixer kan aanbieden. Mensen lezen minder en minder, dus zorg ervoor dat deze services sterk visueel uitgewerkt zijn. Uiteraard verzin je passende namen voor elke service, beschrijvingen, en geef je meerdere parameters mee! Bedenk welke parameters een meerwaarde zijn om op je site te zetten.
Één van je aangeboden services is je specialiteit. Deze service krijgt extra aandacht op je site. De bezoeker kan deze service raten. Aan de hand van de gegeven score past de site zich dynamisch aan. Zowel de rating als de aanpassing van je site passen binnen je concept. (Deze beoordeling moet niet worden opgeslagen)
